
# ПАКТ ПРО УЧАСТЬ - КОДЕКС ПОВЕДІНКИ Гільдії IT Фахівців

## Наші зобовʼязання
В інтересах зміцнення відкритого і дружнього середовища, ми, як учасники спільноти Гільдії IT Фахівців, зобовʼязуємось приймати
участь в розбудові нашого об'єднання та спільноти навколо нього, **уникаючи будь-яких образ та притискань** в залежності від віку,
мови, статури, особливих потреб, етнічної та гендерної приналежності, самовираження, досвіду, національності, зовнішнього вигляду, раси, сексуальної самоідентифікації та орієнтації.

## Наші стандарти
**Приклади поведінки, які сприяють створенню сприятливих умов:**

1. Використання доброзичливої та зрозумілої мови
2. Повага до різних точок зору та досвіду
3. Ввічливе сприйняття конструктивної критики
4. Зосередження уваги на тому, що краще для спільноти
5. Демонстрація співпереживання по відношенню до інших членів спільноти

**Неприпустимо в чаті Гільдії:**

1. Ескалація мовного питання
2. Тролінг, дискримінація та суперечки на тему
   - політики
   - релігії
   - віку учасників
   - статі
   - раси
   - інвалідності 
3. Оприлюднення приватної інформації інших осіб, наприклад поштової чи електронної адреси, без явної на те згоди Гільдії
4. Надмірний флуд, велика кількість повідомлень, які не несуть нової чи корисної інформації, та не стосуються діяльності Гільдії
5. Інша поведінка, яка обґрунтовано може вважатись недоречною в професійному оточенні

## Наші обовʼязки

Модератори Гільдії несуть відповідальність за розʼяснення стандартів прийнятної поведінки, і від них очікується належне і
справедливе виправлення у відповідь на будь-які випадки неприйнятної поведінки.
Модератори Гільдії несуть відповідальність та мають право вилучати, змінювати або відхиляти коментарі, коміти, код, зміни у
вікі, записи та інший вклад в проект, що не відповідає Кодексу поведінки, чи блокувати тимчасово або назавжди будь-якого
учасника за його поведінку, якщо вони вважають такі дії недоцільними, загрозливими, образливими або шкідливими.

## Сфера застосування

Цей Кодекс поведінки застосовується як в середині проекту, так і публічно, коли особа представляє проект або його спільноту.
Приклади представлення проекту або його спільноти включають використання офіційної адреси електронної пошти, публікації в
соцальних мережах від імені проекта, або виступи на онлайн чи оффлайн подіях в якості представника проекту. Способи представництва можуть бути уточнені супроводжувачами проекта.

## Застосування

Про випадки образливого або іншого неприпустимого поводження можна повідомити, надіславши листа до команди проекта за
адресою info@itguild.org.ua. Всі скарги будуть розглянуті та перевірені, що призведе до реакції, що вважається необхідною і доцільною відповідно до обставин. Команда проекту
зобовʼязується зберігати конфеденційність позивача. Інші деталі щодо правозастосування можуть оприлюднюватись окремо.
Модератори Гільдії, які не дотримуються або порушують Кодекс поведінки, можуть зіткнутися з тимчасовими або постійними наслідками, які визначені членами керівництва проекту.
